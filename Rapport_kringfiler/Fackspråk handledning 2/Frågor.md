
# Frågor till Fackspråk handledning 2

## Struktur

- Har vi valt en bra övergripande struktur på rapporten? Det vi skrivit på olika ställen, passar det där? Är avsnitten i en bra ordning?

- Är "projektets mål" så som det är tänkt att se ut? Svaret på den andra frågan är av diskuterande karaktär. Hur ska vi tänka kring det?

- Vi har problem med hur metod-kapitlet ska se ut. I en rapport vars syfte var t.ex. "Förbättras förståelsen av en kursbok om den innehåller roliga bilder?" skulle metod-kapitlet innehålla hur man skapat två separata böcker (en med bilder, en utan), på vad för studenter man testat på, hur man jämför förståelsen m.m.

Men denna rapport handlar om skapandaet av ett läromaterial. Det finns ingen studie att reproducera.

I metod kan man då skriva arbetsprocessen i allmänhet såg ut (den loopande cykel som beskrivs i kapitel 4). Är detta rimligt? Vad kan man annars skriva?

- Vi har gjort två försök med metodkapitlet (kapitel 3 och 4). Vilken ser vettigast ut? Ingen är helt färdig.

- Är det intressant att i metod skriva om väldigt tekniska detaljer, t.ex. det build-skript vi använder för att generera hemsidan?

## Utseende

- Ska vi ha sammanfattning och abstract? I vilken ordning och ska båda ha nyckelord då?

- Är det rätt att ha så många tomma sidor som vi har? Latex-mallen gör att t.ex. figurförteckning och nya kapitel alltid börjar på höger sida.

- Sidmarginlar. Är det 1 tum, dvs 2,54 cm, som gäller eller något annat?

- Ska formalian på titelsidan och annat i början (exempelvis handledare, avdelning, plats...) vara på svenska eller engelska? (Rapporten är skriven på svenska)

- Ska våra namn på förstasidan, och senare, vara sorterade efter för- eller efternamn?
