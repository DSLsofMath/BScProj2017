
\chapter{Introduktion}

\begin{binge}
\end{binge}

\section{Bakgrund}

\begin{draft}

På civilingenjörsprogrammet Datateknik på Chalmers ingår den obligatoriska
fysikkursen \textit{Fysik för ingenjörer}. Tentastatistiken för denna kurs är
betydligt sämre än för andra kurser på datateknik.\footnote{Andel underkänt på
ordinarie tentamen från läsår 2014 till 2017: 34\%, 76\%, 18\%, 57\%.
}\cite{tentastatistik}. Vi tror att många studenter på datateknik finner denna
kurs svår eller ointressant, och att detta leder till att en betydande andel får
underkänt på tentamen.

Detta tror projektgruppen kan lösas med avstamp från kursen \textit{Domain
Specific Languages of Mathematics} (``DSLsofMath''), med den svenska titeln
\textit{Matematikens domänspecifika språk} vilket är en valbar kurs på
kandidatnivå för studenter på Chalmers och Göteborgs Universitet. Konkret så
presenterar kursen DSLsofMath matematik så som derivator, komplexa tal och
matriser ur ett funktionellt programmeringsperspektiv i det funktionella
programmeringsspråket Haskell. Dessa för datastudenterna redan bekanta begrepp
och verktyg från tidigare kurser presenteras då på ett nytt och tänkvärt sätt.

I kursen DSLsofMath, var år 2016 Cezar Ionescu huvudföreläsare, och från
2017 är Patrik Jansson huvudföreläsare, de har beskrivit avseendet med kursen
genom en artikel~\cite{tfpie2015}. Det direkta målet med kursen DSLSofMath är
att förbättra den matematiska utbildningen för datavetare och den
datavetenskapliga utbildningen för matematiker, där den grundläggande idéen
bakom kursen är:

\begin{center} ``[\dots] att uppmuntra studenterna att närma sig matematiska
  domäner från ett funktionellt programmeringsperspektiv: att ge beräkningsbevis
  (calculational proofs); att vara uppmärksamma på syntaxen för matematiska
  uttryck; och, slutligen, att organisera de resulterande funktionerna och
typerna i domänspecifika språk.''\cite{lecture-notes}\cite{tfpie2015}
\end{center}

De funktionella programmeringsperspektivet som kursen använder sig av bottnar i
så kallade domänspecifika språk. Kortfattat kan ett domänspecifikt språk
beskrivas som ett programmeringsspråk som skapats för ett väl avgränsat
område. Detta område kan vara databashantering, algebraiska uttryck, eller till
och med fysik. Språket kan antingen vara implementerat inuti ett annat
programmeringsspråk eller implementerat helt fristående, i kursen och projektet 
är det implementerat i Haskell.

Vi vill på samma sätt 
% använda domänspecifika språk för att 
presentera fysik ur ett alternativt perspektiv likt det sättet DSLsofMath
presenterar kopplingar mellan matematik och programmering. Förhoppningen är att
läromaterialet ska visa på kopplingar mellan programmering och fysik och därmed
underlätta lärandet.

%PaJa:Trevligt!
En analogi:

Studenterna hade svårt för matte $\rightarrow $ DSLsofMath.\\ 
Studenterna har svårt för fysik $\rightarrow $ Learn you a physics.

Vi tror att att detta projekt kan vara av intresse för studenter, pedagoger och
föreläsare inom de berörda områdena eftersom det här projektet ger ett nytt
perspektiv på fysik som inte bara är annorlunda utan också mer rigoröst.
Förhoppningsvis blir det också relevant för de som är intresserade av
domänspecifika språk i stort och kanske till och med för programledningen som
kan se vår rapport som ett skäl att introducera innehåll av detta slag i
fysikkurser.

Angående tidigare forskning och studier har en kurs på MIT, inte helt olik
DSLsofMath, tidigare givits som berör både fysik och 
%domänspecifika språk (''DSL'').
funktionell programmering.
``Classical Mechanics: A Computational Approach'' gavs av Prof.  Gerald Sussman
och Prof. Jack Wisdom bl.a. år 2008.\cite{classical-mechanics-course-mit-2008}
Denna kurs på avancerad nivå studerar de fundamentala principerna av klassisk
mekanik med hjälp av beräkningsidéer för att precist formulera principerna av
mekanik, med början i Lagranges ekvationer och avslut i perturbationsteori
(teori för approximationer av matematiska lösningar). I kursboken\cite{SICM}
förklaras fysikaliska fenomen genom att visa datorprogram för att simulera dem,
skrivna i språket Scheme.  Denna typ av kurser ter sig ovanliga, och är, till
vår kännedom, den enda kursen bortsett från DSLsofMath på Chalmers som knyter
samman matematik, fysik och programmering.

Utöver DSLsofMath-kursen har det även tidigare gjorts ett liknande kandidatarbete 
här på Chalmers. Vårterminen 2016 utfördes kandidatarbetet ``Programmering som
undervisningsverktyg för Transformer, signaler och system. Utvecklingen av
läromaterialet TSS med DSL'' av fem studenter från Datateknik och Teknisk
Matematik på Chalmers. Arbetet bestod av utveckling av läromaterial med
tillhörande programmeringskod, uppgifter och lösningar, som komplement till
existerande kurser i signallära.\cite{kandidat2016}

\section{Projektets mål}

Tanken med detta kandidatarbete är att angripa fysik från ett funktionellt
programeringsperspektiv. På detta sätt är förhoppningen att ämnet blir både
roligt och intressant för datastudenter, och därmed förhoppningsvis också
enklare. Detta är likt premissen bakom kursen DSLsofMath och kandidatarbetet
från 2016, som istället för fysik behandlade matematik respektive signallära.

Mer konkret ska ovanstående genomföras genom att skapa ett läromaterial.
Läromaterialet ska bestå av 
domänspecifika språk, skrivna
%programkod skriven
i Haskell, som
modellerar fysik sammanvävt med förklarande lärotext. Läromaterialet ska vara
enkelt för läsaren att ta till sig. Det ska åstadkommas genom ett lättsamt
språk, publicering på en hemsida samt fri tillgång till källkoden.

Ett parallellt mål är att, efter att ha tillägnat sig erfarenhet, diskutera
huruvida fysik och domänspecifika språk går att kombinera och om det finns en
pedagogisk nytta i det.

\section{Avgränsningar}\label{sec:avgransningar}

Läromaterialet ska begränsa sig till att enbart beskriva de fysikaliska områden
som ingår i kursen Fysik för ingenjörer. Denna avgränsning valdes dels för att
det är den fysik gruppmedlemmarnas kunskapar är begränsad till, dels för att
det är för Fysik för ingenjörer detta projekt kan bli mest relevant för, då
kursen ingår i datastudenternas obligatoriska kursplan.

Vidare kommer en prioritering av innehållet i Fysik för ingenjörer att göras.
Kursen behandlar grunderna inom klassisk mekanik, termodynamik och
vågrörelselära. Det ingår även en stor mängd tillämpad matematik, exempelvis
differentilkalkyl. I första hand kommer mekaniken behandlas, för att sedan i mån
av tid även behandla termodynamik och vågrörelselära. Fokuset kommer också att
vara på de områden datastudenter haft svårt för.

För att utvärdera den pedagogiska nyttan kommer enbart en informell utvärdering
att göras. Detta då en rigorös undersökning hade krävt mycket tid för att välja
lämpliga testgrupper, analysera återkopplingen samt dokumentera
testningsförloppet.

Projeketet kommer fokusera mer på innehållet än att det är skrivet på ett, ur
ett pedagogiskt perspektiv, bra sätt. Denna avgränsning valdes eftersom hur
innehållet kan se ut är intressantare än att det är skrivet på det mest
pedagogiska sättet. Den pedagogiska aspekten kommer inte ignoreras helt. Fokuset
på den kommer bara vara mindre.

\end{draft}
